<section class="content happy-things">
    <h1>Rólunk írták</h1>

    <article>
        <a href="http://minimatine.hu/6-gyerekbarat-kavezo/">
        <h2>minimatine.hu</h2>
        <p>“Remek reggelizős, ebédelős, uzsonnázós hely barátnőkkel és gyerekkel vasárnap is. Rengeteg friss zöldség, gyümölcs, müzli kapható náluk, a salátákat magatok állíthatjátok össze. A helyben nagyon szeretjük még a környezettudatos megoldásokat is mint az elemgyűjtés, környezetbarát-lebomló csomagolás, és még sorolhatnánk. A helyen etetőszéket és néhány játékot, könyvet is találtok.”</p>
        </a>
    </article>

    <article>
        <a href="http://www.szeretlekmagyarorszag.hu/egy-jot-reggelizni-egesz-nap-fruccola-2/">
        <h2>Szeretlekmagyarorszag.hu</h2>
        <p>“Valószínűleg a belváros egyik legismertebb reggelizőhelyéről beszélhetünk, ahova mindig jó betérni.”</p>
        </a>
    </article>

    <article>
        <a href="http://budapest.lecool.com/place/fruccola/">
        <h2>Le Cool Budapest</h2>
        <p>“A Fruccola az egyik legrégebbi zöld hely a városban. Legalábbis az én foodie térképemen. És nem csak úgy zöldek, hogy sok zöldséget lehet náluk kapni, hanem egyéb értelemben is igyekeznek a környezetkímélő megoldások alkalmazására. Egészséges ételek, Meatless Monday, freestyle salátaválogatás, elem- és izzóbegyűjtés, sőt, még a Fruccolás papírszatyrok is 20 forintot érnek, ha a következő alkalommal visszaviszed őket. Reggeli, tízórai, ebéd és uzsonna – ezek közül bármelyik ürügyén útba ejtheted a Fruccolákat.”</p>
        </a>
    </article>

    <article>
        <a href="http://welovebudapest.com/kavezok.ettermek/reggelizo.helyek.2.resz">
        <h2>We Love Budapest</h2>
        <p>“Az Arany János utca reggeli fehér ing, s fekete öltöny inváziójából kitűnik egy igazán színes hely, történetesen, a Fruccola. A hely több titok tudója: tudja, hogy imádjuk a friss gyümölcsöt, a salátát, a jó kávét, a joghurtot, és a fantáziát. A reggel 7-kor nyitó reggeliző jobb, minden más alternatívánál ebben az órában. Tejturmixok, gyümölcsfröccsök, bio italok, gyümölcssaláták reggelire, uzsonnára, ebédre, laktóz és terjérzékenyeknek, nekünk és neked. Színes, friss és fiatalos, hiba nélkül.”</p>
        </a>
    </article>

    <article>
        <a href="http://hg.hu/cikkek/design/13718-kis-bufe-jo-ebed-meg-jobb-design">
        <h2>Hg.hu</h2>
        <p>“Bár nálunk még ismeretlen a "fast casual restaurant" műfaja, Saás Petra, a Fruccola ügyvezetője mindent megtesz azért, hogy megismertesse ezt az étteremformát azokkal a budapestiekkel, akik kellemes környezetben szeretnének minőségi hozzávalókból készült, egészséges ételeket enni akár egy gyors ebédszünetben, megfizethető áron. Petráék nem csak a vidékről naponta frissen szállított, lehetőleg hazai alapanyagokból készített, szépen tálalt ételeikkel teszik magasra a lécet a Fruccolában: az üzleteik designjára a kezdetektől ugyanannyi gondot fordítanak, mint a vendéglátásra.”</p>
        </a>
    </article>

    <article>
        <a href="http://hvg.hu/gasztronomia/20150404_Az_vagy_ahol_eszel">
        <h2>Hvg.hu</h2>
        <p>“Salátázós gyorsétterem, a szó legjobb értelmében. A budapesti Kristóf téri üzlet poharai régi italos üvegekből készültek, a csillárt környezetbarát evőeszközök díszítik, a falakon lebomló elviteles dobozban nőnek a fűszernövények. A vendégek által összeállítható saláták és friss szendvicsek mellett ebédmenü is kapható, a falon függő étlapon pedig rögtön látni lehet, hogy melyek a vegetáriánus, a vegán és a gluténmentes fogások. A Fruccolában olyan nemzetközi kezdeményezéseket is bevezettek, mint a Húsmentes Hétfő vagy a Halas Péntek, ráadásul olyan halat is árulnak, amelyet a túlhalászást elősegítő nagy hálók helyett horgászbottal fogtak.”</p>
        </a>
    </article>

</section>